---
title: "Vandaag Vooruit!"
pubDate: "25 November 2025"
description: "Van 2 tot 6 graden Zuiderbreedte, van 54 tot 58 graden Westerlengte,
ligt ons geliefd Suriname."
heroImage: "../../assets/fallback-bg.png"
---
*PARAMARIBO, Suriname* - Van 2 tot 6 graden Zuiderbreedte, van 54 tot 58 graden Westerlengte,
ligt ons geliefd Suriname. Zij nadert haar gouden jubileum, zij, zoals een moeder,
heeft getracht te zorgen voor haar kinderen. Maar wij hebben als hardnekkige zoon deze
zegen totaal aan ons voorbij laten gaan; Wij hebben haar gefaald.

Na vijftig jaar van haar bestaan hebben wij haar niet kunnen bewijzen dat wij kunnen delen.
Kunnen wij zo voort gaan? Nee! Volstrekt niet; er moet verandering komen.
Wij kunnen niet langer zo leven! Inderdaad, moeder Suriname heeft ons gegeven alles dat wij nodig hebben.
Wij lijden geen gebrek aan natuurlijke hulpbronnen, toch, de rijkdom bereikt het volk niet.

Het rijkdom van het volk, onze rijkdom, bereikt ons niet. Immers verdwijnt het in de westerse koffers.
Wij, het arme volk, houden er geen cent van over, geen kwartje, geen dubbeltje.
Vijftijg jaren democratie heeft niet kunnen bewerkstelligen wat vrij simpel lijkt,
het rijkdom van het volk in de handen van het volk. Laat niemand u het zand in de ogen strooien.
Dit probleem heeft een oplossing, wij, het volk, dienen het land te besturen.

U zal zich wel afvragen als wij dit niet al doen. Nee, dit gebeurt voor geen meter.
Wij zijn geheel aan het lot overgelaten van onze gekozen politici,
wij kunnen slechts hopen en bidden dat zij het goed doen (God helpe ons).
Vijftijg jaar heeft dit systeem niets gepresteerd. Wat valt er nog meer te zien?

De bedoeling van dit geschrijf, en al het geschrijf dat hierna volgt,
is om het kwartje van zelfvoorziening en collectief bestuur te laten vallen.
Om dit te bewerkstelligen verschijt elke week
een artikel over verschillende zaken die spelen in de samenleving.

**Vooruit! Vooruit! En geen stap achteruit.**

**- De Schrijver**
